## Заглавие на проекта
A+ („APlus“, от английски – най-високата оценка поставяна на тест) е цялостна система, която улеснява и ускорява проверката на изпитни работи, като също така прави процеса напълно анонимен и много по-сигурен. Подобно улеснени са и проверяваните, които могат да видят своите резултати веднага след оценяването им.

## Категория
Мобилно и настолно приложение.

## Описание
Процесът по изпитване в училище не се е променил от десетки години – раздават се листове хартия (тестове), които учениците решават, и след това чакат в неведение за резултатите си. На учителите също не им е особено лесно – те трябва да следят кой клас и кой човек проверяват, и когато всичко е готово, да изчакат докато отново отидат на училище, за да пренесат резултатите в „големия хартиен дневник“. Нерядко срещани са и любимците на дадени учители – тези, които с по-малко работа, получават по-високи оценки. Тази слабост в системата прераства и в много по-глобален проблем: измамата на матури, изпити за шофьорски курсове и така нататък. „А+“ решава всички тези проблеми като прави оценяването напълно анонимно и електронно. Наличието на централизиран електронен дневник прави поставянето на оценки много по-лесно: от проверяващите се изисква само да сканират код и да изберат оценка. Проверяваните, от друга страна, могат да видят оценката си моментално след нейното поставяне.
„А+“ улеснява всеки член в една учебна институция – проверяващите, проверяваните, както и администраторите. Проектът е създаден на базата на една иновативна основа, като всички функционалности са внимателно обмислени и въведени по възможно най-подходящия начин. Сигурността също е от огромно значение за проекта – за това тя е предвидена във всеки аспект на системата от самото начало. 
„А+“ е в напълно стабилно и работещо състояние, правейки го годно за използване във всяка учебна институция. Въпреки това, някои елементи от интерфейса могат да бъдат направени по-интуитивни за използване и целият проект би могъл да бъде по-специфично адаптиран към съответното учебно заведение.

## Подробна документация
* [APlus](../APlus/APlus%20Documentation.md)
* [APlus Generator](../APlus/APlus%20Generator%20Documentation.md)
* [APlus Server](../APlus/APlus%20Server%20Documentation.md)

* [Презентация](../APlus/Presentation.pptx)